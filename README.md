என்னவளின் ஸ்பரிசத்திலே

ஆள் அரவம் அற்ற அந்த காட்டில் கையில் ஒரு அரிக்கன் லாம்புடன் அந்த கரிய உருவம் நடந்து சென்று கொண்டிருந்தது. அது ஒரு குகையை நோக்கி பயணித்து கொண்டு இருந்தது, அப்போது தீடிர் என்று பின்னால் ஒரு சத்தம் கேட்டு திடீர் என்று அந்த உருவம் திரும்பி பார்த்தது, உலகில் அத்தனை கொடூரமான பிறவி அதன் பார்வையிலே ஆயிரம் பேரை கொல்லும் கொடூரம். யார் அந்த கரிய உருவம்? அது ஏன் அந்த குகையை நோக்கி செல்கிறது இந்த கேள்விகள் எல்லாம் ஒரு புறம் இருக்கா, அதே காலப்பகுதியில் அந்த குகைக்கு நூறு மைல் தூரத்தில் ஒரு பத்து வயது மதிக்க ஒரு சிறுவன் கையில் ஒரு டார்ச் லைட் உடன் ஏதோ ஒரு தேடலை நோக்கி விரைந்து கொண்டிருந்தான். அவன் செல்லும் வழியில் ஒரு சுடுகாடு ஒன்றை கடக்க வேண்டி இருந்தது, சாதரணமாக இளங்கன்று பயமறியாது போல் இந்த சிறுவனும் தைரியமாக அந்த சுடுகாட்டை தாண்டி நடந்து சென்றான். வழமையான சுடுகாடுகள் போல் அந்த சுடுகாட்டில் அதிக சப்தங்கள் கேட்பதில்லை, எப்பொழுதும் நிசப்தம் நிலவும், ஒரே ஒரு நாளை தவிர அது தான் கார்வால் பாய் தினம். அப்படியொரு கார்வால் பாய் தினத்துக்கு ஒரு நாள் முதல் தான் இன்று. அந்த பத்து வயது சிறுவனின் பயணம் தொடர்ந்து சென்றது, அவன் பல மணிநேர பயணத்தின் பின் ஒரு பாழடைந்த பங்களாவை  அடைந்தான். அதன் வெளிப்புற வாயில்கள் துருப்பிடித்த சங்கிலிகளால் கட்டப்பட்டு இருந்தது. அவன் அந்த சங்கிலிகளை தான் கொண்டுவந்த கூரிய கற்கள் கொண்டு உடைக்க முயன்றான். அவனின் பலத்தால் அது முடியவில்லை. அப்பொழுது ஒரு உருவம் அவனை நோக்கி வேகமா வருவதை உணர்ந்தான். பயம் கலந்த பதற்றத்தில் மெல்ல திரும்பி பார்த்தான். அப்போது ஒரு கரிய உருவம் அவனை நோக்கி ஆவேஷத்துடன் வந்து கொண்டு இருந்தது, அது ஒரு இரத்த காட்டேரி, அவனை வேகமா நோக்கி வந்து கொண்டிருந்தது அவன் பயத்தில் என்ன செய்வது என்று தெரியாமல் பயந்தான் வேறுவழியில்லை அங்கிருந்து ஓடுவது தான் சிறந்தது எண்டு ஓட வெளிக்கிட்டான். அதற்கு அந்த உருவம் அவனை நெருங்கி விட்டது அவன் பயத்தில் உறைந்து போனான். அப்போது அந்த உருவம் அவனை கழுத்தில் பிடித்து தூக்கி ஏன் இங்கு வந்தாய், இது நான் வாழும் பங்களா இங்கு மனிதர்கள் வரக்கூடாது... இது எங்கள் கோட்டை என்று கூறி அந்த சிறுவனை ஒரு சுற்று சுற்றி தூக்கி எறிந்தது.  

சில மணி நேரங்களின் பின். 
